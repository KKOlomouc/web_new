---
title: Zažít Lazce jinak - sousedská slavnost v neděli 22.9.
description: Sousedská slavnost pro udržitelnější sídliště - zveme všechny sousedy do našeho „centrálního“ parčíku u ZŠ Demlova v sobotu 21. 9. 2024 od 14.00 do 18.00 na přátelské setkání a zajímavý program.
date: 2024-08-28T22:00:00.000Z
draft: false
---

{% eleventyImage "./src/assets/images/blog/zlj_header.webp", "Zažít Lazce jinak", "" %}

> Sousedská slavnost pro udržitelnější sídliště - zveme všechny sousedy do našeho „centrálního“ parčíku u ZŠ Demlova v sobotu 21. 9. 2024 od 14.00 do 18.00 na přátelské setkání a zajímavý program.

Klima se rychle mění a za našich životů už nikdy nebude jako dřív. Mnohé odbornice a odborníci upozorňují, že náš dosavadní způsob života se musí rychle změnit, máme-li mít šanci změnám aspoň trochu úspěšně čelit. A jednou z nejdůležitějších změn je naučit se žít zase spolu jako sousedstvo a bránit se tak tlaku byznysu, který má rád jednotlivé spotřebitele.

Pojďme se proto potkat u nás na Lazcích, zažít hezké odpoledne a pobavit se o tom, co nás čeká a jak můžeme přispět k tomu, aby se nám tu dobře žilo i v budoucnosti.

## Můžeme:
- Ochutnat veganský guláš a další dobroty, které si pro sebe přineseme
- Zahrát si petanque, bedminton a další hry co nám leží doma anebo „chlopňovku“ – interaktivní venkovní hru pro děti
i dospělé (kdo překoná nástrahy zlého čaroděje?)
- Podívat se na zajímavé postery, jak se dá město adaptovat na klimatickou krizi
- Pobesedovat o možnostech komunitní energetiky
  – začátek 16.30
- Vyměnit věci, které už nepotřebujeme – swap oblečení, knih a pokojových květin
- Poznat své sousedy, být spolu, nejen vedle sebe.