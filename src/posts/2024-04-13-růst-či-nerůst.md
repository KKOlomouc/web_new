---
title: Růst či nerůst? Přednáška a diskuse s Tadeášem Žďárským
description: "Zveme Vás na přednášku a diskusi s Tadeášem Žďárským, odborníkem na nerůst. Představí nám možné cesty z pasti trvalé honby za ziskem, která nebere ohledy na ekologickou ani klimatickou cenu."
date: 2024-04-13T07:27:13.757Z
preview: ""
draft: false
tags: []
categories: []
type: default
---

Zveme Vás na přednášku a diskusi s [Tadeášem Žďárským](https://nerust.cz/o-nas/), odborníkem na nerůst. Představí nám možné cesty z pasti trvalé honby za ziskem, která nebere ohledy na ekologickou ani klimatickou cenu.

## RŮST ČI NERŮST?

Žijeme v době krizí - nepřístupné bydlení, energetická chudoba, narustající nerovnosti, častější deprese či vyhoření, klimatická krize. I když se mohou zdát oddělené, jejich společným jmenovatelem je ekonomický systém, který upřednostňuje růst a zisk na úkor naplnění potřeb většiny lidí a přírody. Zatím co mezinárodní instituce jako Evropská unie nebo OSN propagují řešení tzv. zeleného růstu, hnutí nerůstu vidí v ekonomickém růstu jádro samotného problému. Lze skutečně dosáhnout zeleného růstu a je vůbec žádoucí? Jak by vypadala nerůstová ekonomika, která by uspokojovala potřeby všech uvnitř planetárních limitů? Co je větší utopie - proměnit ekonomický systém, nebo zůstat v tom současném?

## TADEÁŠ ŽĎÁRSKÝ

Studoval environmentální studia na Masarykově univerzitě v Brně a absolvoval studijní pobyty ve Výzkumném centru pro rozvoj a udržitelnost v norském Oslu a na Hampshire College v USA. V současné době je jedním z hlavních nerůstových propagátorů a odborníků. Působí v brněnské organizaci NaZemi, inicioval vznik České nerůstové pracovní skupiny, vede Nerůstovou akademii a o nerůstu přednáší, píše a připravuje vzdělávací materiály.

- https://nerust.cz/
- https://nazemi.cz/